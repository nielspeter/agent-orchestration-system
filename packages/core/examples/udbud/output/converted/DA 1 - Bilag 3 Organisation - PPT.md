Delaftale 1 (Vedligehold og videreudvikling)

Bilag 3 Organisation

Instrukser/vejledning til Kunde og Leverandør vedrørende udfyldelse af dokumentet er markeret med farve:

- Tekst markeret med turkis skal *erstattes* med Kundens tekst inden igangsættelse af miniudbud
- Tekst markeret med gult skal *erstattes* med Leverandørens besvarelse inden tilbudsafgivelse
- Tekst markeret med gråt skal *slettes* af Kunden eller Leverandøren

## Indhold

[1	Indledning	3](.)

[2	Kundens organisering	3](.)

[3	Leverandørens organisering	4](.)

[3.1	CV-skabelon	4](.)

[3.1.1	Tjekliste for CV-skabelon	4](.)

[*3.2.1	Team og Projektorganisering	5*](.)

[3.2.2	Krav til opgørelse af Kundens medvirken	7](.)

[3.3	Samarbejdsmatrix	7](.)

[3.4	Allokeringsmatrix	7](.)

[4	Krav til rapportering	7](.)

## 1 Indledning

I dette bilag beskriver Kunden samarbejdsorganisationen for Leverancen, herunder krav til Leverandørens bemanding. Rammerne for indholdet i dette bilag er fastsat i Bilag F.1 Agil metode, herunder Kundens generelle krav til samarbejde.

Til dette bilag knytter sig følgende underbilag:

- Bilag 3.1 Leverandørens organisation
- Bilag 3.2 *-n* CV’er
- Bilag 3.3 Samarbejdsmatrix

## 2 Kundens organisering

Kundens forventede organisering ses i Tabel 1.

Kunden forbeholder sig ret til at foretage ændringer undervejs i projektet.

For nærmere beskrivelse af Kundens projektstyring mv. henvises til punkt 2 i Bilag F Agil metode.

Tabel 1.

| Kundens organisering                                      | Kundens organisering      |
|-----------------------------------------------------------|---------------------------|
| Titel                                                     | Navn                      |
| Produktenhedsejer og Forretningsejer                      | Frederik Tom-Petersen     |
| Styregruppemedlem 1                                       | Jesper Høj                |
| Styregruppemedlem 2                                       | Ole Pagh-Schlegel         |
|                                                           |                           |
| Projektleder                                              | Ole Pagh-Schlegel         |
|                                                           |                           |
| Testansvarlig                                             | Bruno Lourenco Riisgaard  |
| Testansvarlig                                             | Karin Helene Camilla Moe  |
| Product Owner                                             | Ole Pagh-Schlegel         |
| Forretningsanalytiker                                     | Tobias Hagedorn-Rasmussen |
| Projektleder Digital Kommuneplan og Product Owner på TUFF | Siv Louise Steffensen     |
| UX/UI                                                     | Jospehine Kinch-Jensen    |
| Application Manager                                       | Henrik Fastrup            |
| Arkitekt                                                  | Lars Nyberg               |

Ressortansvaret for planloven og sommerhusloven samt Plandata.dk og TUFF ligger i dag hos Plan- og Landdistriktsstyrelsen under Kirkeministeriet. Plandata.dk og TUFF vedligeholdes fortsat ved Erhvervsstyrelsen, men Plan- og Landdistriktsstyrelsen har det forretningsmæssige, økonomiske og juridiske ansvar for systemet. Erhvervsstyrelsen og Plan- og Landdistriktsstyrelsen har tæt og løbende dialog om systemernes drift, vedligeholdelse, udvikling m.v. i de nedsatte teknikergrupper, hvor også systemernes leverandør deltager.

## 3 Leverandørens organisering

Nedenstående bilag skal udfyldes af Leverandøren og vedlægges tilbuddet.

- Bilag 3.1 Leverandørens organisation
- Bilag 3.2 *-n* CV’er
- Bilag 3.3 Samarbejdsmatrix

### 3.1 CV-skabelon

For hver tilbudt ressource skal Leverandøren udfylde en CV-skabelon (Bilag MUB1 CV-skabelon).

I hvert udfyldt CV angives endvidere konsulentkategorien for den tilbudte ressource, jf. Bilag A Beskrivelse af Rammeaftalen. Den angivne konsulentkategori i det enkelte CV skal svare til oplysningerne i Bilag 3.1 Leverandørens organisation, Tabel 1 CV-oversigt i punkt 2 CV-oversigt.

Hvert CV vedlægges med bilagsnummer Bilag 3.2-n, hvor n er det CV-ID-nr., som er angivet i CV’et.

#### 3.1.1 Tjekliste for CV-skabelon

Leverandøren bedes:

- Tydeligt angive tidsperiode for hvert projekt/reference (måned og år).
- Tydeligt angive hvilke(n) rolle(r) den pågældende konsulent har haft for de enkelte projekter.
- Tydeligt angive allokeringsprocent for de enkelte projekter.
- Angive for hvert projekt, hvordan Kundens måleparametrene opfyldes, jf. Miniudbudsbetingelserne, punkt 10.2.
- Være særligt opmærksom på, at hvis konsulenten skal besidde flere roller, skal den ønskede konsulentkategori opfyldes for alle roller.

1. **Leverandørens organisation og teamsammensætning**

Leverandøren bedes i Bilag 3.1 Leverandørens organisation, punkt 2:

- Udfylde Tabel 1 med leveranceansvarlig og daglig kontaktperson for Leverancen
- Udfylde Tabel 2 med en oversigt over de tilbudte CV’er
- Udfylde Tabel 3 med angivelse af evt. allokering på andre projekter

Leverandøren beskriver i Bilag 3.1 Leverandørens organisation, punkt 3 Leverandørens teamsammensætning, det tilbudte teams sammensætning og fælles kvalifikationer, herunder begrundelsen for udvælgelsen af de enkelte ressourcer i teamet.

Leverandøren bedes:

- Beskrive teamstørrelse og teamsammensætning, jf. Bilag 3.1 Leverandørens organisation, punkt 3.
- Angive, hvilke roller, der er Nøgleroller i tabel 2 CV-oversigt. Roller der af Kunden anses for at være Nøglepersoner, jf. Rammeaftalens punkt 27.4 er markeret med * i Rolleoversigten, jf. Tabel 2.
- Såfremt det er relevant, begrunde angivelsen for en anden sammensætning end det af Kunden ønskede, jf. Bilag 3 Organisation, Tabel 2.
- Såfremt det er relevant, redegøre for brugen af konsulenter i en lavere / højere konsulentkategori end angivet i Bilag 3 Organisation Tabel 2 med hensyn til teamets effektivitet og samarbejdsevne eller begrundet i forretningsforståelse mv. I så fald vil fravigelsen ikke vægte negativt i forbindelse med evalueringen, hvis Kunden accepterer begrundelse.
- Såfremt det er relevant, begrunde hvorfor de(n) tilbudte konsulenter ikke er konsulentlisten, jf. Rammeaftalens punkt 27.2.

Hvis det fremgår af Leverancekontraktens punkt 1, at der ikke kan anvendes decentrale ressourcer, medfører det, at Leverandøren skal byde ind med konsulenter, der hovedsageligt arbejder fra Kundens lokation, jf. nærmere herom i Rammeaftalens punkt 28.

#### 3.1.2 Team og Projektorganisering

Det tilbudte team skal **i alt bestå af seks fuldtidsressourcer** , hvoraf én i teamet er dedikeret tester, én i teamet er dedikeret tech lead og de resterende fire personer i teamet er udviklere. Det er et mindstekrav, at alle seks ressourcer er allokeret 100 %.

Tester forventes at have erfaring med test af beregningstung, backend-udvikling, have erfaring med automatiseret test, regressionstest og browsertest, skal kunne teste frontend og backend.

Tech lead forventes at have all-round erfaring med både frontend og backend udvikling samt erfaring som tech lead.

Derudover skal en af teamets udviklere, udvikler 1, have erfaring med beregningstung back-end udvikling for at fungere som teamets “beregningsekspert”

Det forventes at teamets udviklere tilsammen kan dække opgaver med frontend- og backend-udvikling der passer til de udbudte systemer. Kunden har behov for, at de tilbudte ressourcer har erfaring med følgende områder:

- Digitaliseringsopgaver, arkitektur og datamodellering.
- Front-end udvikling.
- Beregning og backend-udvikling.
- Geodatabehandling.

Et af teamets medarbejdere skal agere som scrum master

Det skal fremgå tydeligt af Bilag 3.1, hvilke konsulenter der varetager hvilke roller og bidrage med hvilke af de nævnte kompetencer. Teamet skal fungere som et samlet scrum team med den rette sammensætning af kompetencer til at varetage vedligehold og videreudvikling af IT-systemerne.

Bemærk, at de tilbudte konsulenter også skal dække løbende opgaver såsom personaleledelse, fakturering, rapportering, udarbejdelse af styregruppemateriale og deltagelse i styregruppe etc.

Bemærk at Tabel 2 angiver hvilke typer af roller, som Leverandøren skal tilbyde, som en del af det

samlede Scrum team. Tabel 2 angiver ikke antallet af konsulenter.

Såfremt en konsulent bydes ind med en delt rolle, bedes Leverandøren angive allokeringsprocent for de enkelte roller.

Såfremt den tilbudte konsulent ikke fremgår af konsulentlisten, skal der her anføres en saglig begrundelse for konsulentvalget, jf. rammeaftalens afsnit 27.2 ”Ændringer i Konsulentlisten”.

Ved denne Leverance anser Kunden tech lead og tester som Nøglemedarbejdere (markeret med * i tabel 2). I den udstrækning Leverandøren tilbyder de anførte roller, vil disse være at anse for Nøglemedarbejdere, medmindre andet eksplicit anføres i tilbuddet. Såfremt Leverandøren tilbyder flere ressourcer til samme rolle uden at præcisere, hvem der er Nøgleperson, kan Kunden frit vælge, hvem af disse, der skal være Nøgleperson i forbindelse med Leverancen.

Medmindre andet aftales, skal en Scrum Master være en del af det tilbudte team og være uddannet Scrum Master.

Tabel 2.

| Rolleoversigt                | Rolleoversigt       | Rolleoversigt       | Rolleoversigt       | Rolleoversigt       | Rolleoversigt                                                                                                                                                                                                                                                                                                                                                |
|------------------------------|---------------------|---------------------|---------------------|---------------------|--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| Rolle                        | Konsulentkategori 1 | Konsulentkategori 2 | Konsulentkategori 3 | Konsulentkategori 4 | Bemærkninger                                                                                                                                                                                                                                                                                                                                                 |
| Tech lead*                   |                     | X                   |                     |                     | Det forventes, at tech lead har erfaring med både frontend- og backend-udvikling.                                                                                                                                                                                                                                                                            |
| Tester*                      |                     | X                   |                     |                     | Konsulenten forventes at have erfaring med test af beregningstung, backend-udvikling have erfaring med automatiseret test, regressionstest og browsertest, skal kunne teste frontend og backend, samt deploye til et testmiljø.                                                                                                                              |
| Udvikler 1, beregningsexpert |                     | X                   |                     |                     | Det forventes at udvikler 1 har erfaring med beregningstung back-endudvikling.                                                                                                                                                                                                                                                                               |
| Udvikler 2-4                 | X                   | X                   |                     |                     | Det forventes at teamets udviklere tilsammen kan dække opgaver med frontend- og backend-udvikling i de udbudte systemer (inklusive tech lead og udvikler 1). Kunden vil lægge vægt på følgende erfaring med følgende opgaver: Digitaliseringsopgaver, arkitektur og datamodellering.  Front-end udvikling Beregning og backend-udvikling. Geodatabehandling. |

#### 3.1.3 

#### 3.1.4 Krav til opgørelse af Kundens medvirken

Leverandøren skal i Bilag 3.1 Leverandørens organisation under punkt 5, angive en oversigt over Kundens medvirken indeholdende en udtømmende liste over eventuelle kunderelaterede aktiviteter, som Leverandøren vil have behov for i forbindelse med levering af Leverancen, inklusive brugervenlighedstests og eventuelt andre aktiviteter.  For så vidt angår afklaring og klargøring af User Stories kan disse aktiviteter angives samlet pr. iteration, fordelt på de respektive faggrupper: Forretning, UX og test.

Listen over kunderelaterede aktiviteter skal for hver aktivitet indeholde en fyldestgørende beskrivelse af Leverandørens forventninger til aktivitetens indhold, estimat over Kundens ressourceforbrug samt eventuelle krav til udførelse.

Oversigten over Kundens medvirken skal indeholde en detaljeret liste over eventuelle ressourcer hos Kunden, som Leverandøren vil have behov for i forbindelse med levering af Leverancen. Omfanget af de ressourcer, Kunden forventes at stille til rådighed, skal fremgå af tidsplanen i Bilag 2.

Kunden stiller krav om, at der tilslutningen af dele af Leverancen til eksterne systemer kan deltage personer fra Kunden, som har kendskab til de pågældende eksterne systemer.

### 3.2 Samarbejdsmatrix

Leverandøren angiver i Bilag 3.3 Samarbejdsmatrix, i hvilken grad den tilbudte bemanding tidligere har arbejdet sammen.

Leverandøren udfylder matricen med det antal måneder, de enkelte teammedlemmer har arbejdet sammen på relevante opgaver.

### 3.3 Allokeringsmatrix

Udgår.

## 4 Krav til rapportering

Krav til rapportering under Leverancens gennemførelse fremgår af Bilag 5 Krav til rapportering og i overensstemmelse med Bilag F.1 Agil metode.