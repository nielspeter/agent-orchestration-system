Miniudbudsbetingelser

It-rammeaftale 2024-2028

Delaftale 1

PLEJ/PPRAM og TUFF

![Image](DA 1 Miniudbudsbetingelser Vedligehold og videreudvikling- PPT_artifacts/image_000000_55521adac7afd395043dc903c0a97ded363c3e298aacc2688f7ffa6d9b2f5563.png)

## Indhold

[Kapitel I Generelle oplysninger	4](.)

[1	Den ordregivende myndighed	4](.)

[2	Om miniudbuddet	4](.)

[2.1	Dækningsområde	4](.)

[2.2	Formål	4](.)

[2.2.1	PLEJ/PPRAM	4](.)

[2.2.2	TUFF (Tilsyn med udlejning til ferie og fritidsformål) - Sommerhusloven	5](.)

[2.3	Forventet og maksimal værdi	5](.)

[3	Det samlede miniudbudsmateriale	5](.)

[4	Tilgængelighed af materiale	6](.)

[5	Tidsplan for miniudbuddet	6](.)

[6	Tilbudsfrist	6](.)

[7	Informationsmøde	7](.)

[8	Spørgsmål til miniudbudsmaterialet	7](.)

[Kapitel II Evaluering af tilbuddet	9](.)

[9	Tildelingskriterium	9](.)

[10	Evalueringsmodel	9](.)

[10.1	Pointskala	9](.)

[10.2	Underkriterium ”Konsulenter”	10](.)

[10.3	Underkriterium ”Kvalitet i løsningen”	11](.)

[10.4	Ad. Underkriterium ”Pris”	12](.)

[10.4.1	Overtagelsesvederlag	12](.)

[10.4.2	Månedligt vedligeholdelsesvederlag	13](.)

[10.4.3	Konkret tilbudt timepris	13](.)

[10.5	Underkriterium ”Organisation”	15](.)

[Kapitel III Procedure	16](.)

[11	Vedståelsesfrist	16](.)

[12	Bonus	16](.)

[13	Optioner	16](.)

[14	Sprog	16](.)

[15	Brug af decentrale ressourcer	16](.)

[16	Formkrav til tilbudsafgivning	16](.)

[17	Udgifter til tilbudsmaterialets udarbejdelse mv.	16](.)

[18	Persondataunderretning	17](.)

[19	Forbehold	17](.)

[20	Alternative tilbud eller sideordnede tilbud	17](.)

[21	Aktindsigt	17](.)

[22	Underretning om resultatet	17](.)

[23	Kundens forbehold for annullation af miniudbudsforretningen	18](.)

[24	Indgåelse af kontrakt	18](.)

## 1 Generelle oplysninger

## 2 Den ordregivende myndighed

Den ordregivende myndighed (i det følgende benævnt ”kunden”), som er ansvarlig for gennemførelsen af denne miniudbudsforretning, er:

Erhvervsstyrelsen

Langelinie Allé 17

DK-2100 København Ø

[erst@erst.dk](mailto:erst@erst.dk)

CVR-nr.: 10150817

## 3 Om miniudbuddet

Nærværende miniudbudsbetingelser beskriver vilkårene for tilbudsafgivning ved miniudbuddet samt kundens evaluering af tilbud.

### 3.1 Dækningsområde

Alene de leverandører (herefter benævnt ”tilbudsgivere”), der er tildelt en rammeaftale på Delaftale 1 kan afgive tilbud på dette miniudbud.

Tilbud afgives i overensstemmelse med miniudbudsmaterialet og de deri fastlagte vilkår.

Miniudbuddet gennemføres på baggrund af Rammeaftalens Bilag B Tildeling af Leverancekontrakter under Rammeaftalen.

### 3.2 Formål

Udbuddets og opgavens indhold dækker over vedligehold og videreudvikling af IT-systemerne PLEJ/PPRAM og TUFF.

Leverancekontrakten løber i 24 måneder (2025-2027) med mulighed for en tidsmæssig forlængelse på 2 x 12 måneder, jf. punkt 13.

#### 3.2.1 PLEJ/PPRAM

Plandata.dk er Danmarks digitale register for planer efter planloven (jf. planlovens § 54 b og plandatabekendtgørelsen), og en række planer og tilladelser skal offentliggøres igennem og udstilles i systemet. Foruden PLEJ/PPRAM, indeholder Plandata.dk flere applikationer, herunder PDK, som er selve registeret for planoplysninger, samt [kort.plandata.dk](http:/kort.plandata.dk) , [visplaner.plandata.dk](http:/visplaner.plandata.dk) og [kommuneplaner.plandata.dk/](https:/kommuneplaner.plandata.dk) , som alle er offentlige udstillinger af plandokumenter, -oplysninger og -geometrier., som alle er offentlige udstillinger af plandokumenter, -oplysninger og -geometrier.

PLEJ/PPRAM er kernekomponenter i Danmarks digitale planregister, Plandata.dk, hvori planer efter planloven offentliggøres og udstilles. Således udgør PLEJ/PPRAM-brugergrænsefladen for kommuners indberetning til Plandata.dk samt en kompleks beregningskerne, der nedbryder indberettede plandata til (del)jordstykkeniveau og leverer dataene til Skatteministeriet (SKM) til brug for ejendomsvurderingerne.

PLEJ/PPRAM tjener en række formål. De primære er:

- Indberetning af kommunale planer til Plandata.dk.
- Udsendelse af høringsmeddelelser om offentliggørelse af nye planforslag, -vedtagelser og -aflysninger.
- Nedbrydning og beregning af plangrundlag til (del)jordstykkeniveau.
- Levering af udtræksdata for (del)jordstykker og planoplysninger til Vurderingsmyndigheden til brug for Skatteministeriets ejendomsvurderinger.

Siden Plandata.dk kom i drift i 2018, er det samlede system, og i særlig grad PLEJ/PPRAM, løbende blevet udvidet. Indenfor det sidste år har Plandata.dk udskiftet snitfladen der bruges af tredjeparter til et REST API samt gjort det muligt at indberette og udstille fuldt digitale kommuneplaner. Derudover er systemet generelt blevet udvidet både med flere muligheder for at indberette ny oplysninger og med nemmere indberetning af eksisterende funktionaliteter. Der er stor bevågenhed omkring Plandata.dk, særligt hos kommunerne og SKM, men også fra virksomheder og borgere, og det er derfor et system, der kun tåler kortvarig nedetid eller fejlende funktioner.

#### 3.2.2 TUFF (Tilsyn med udlejning til ferie og fritidsformål) - Sommerhusloven

TUFF er udviklet for at lette sagsbehandlingen i Planstyrelsen og Landdistriktsstyrelsens tilsyn med udlejning af ferieboliger, fleksboliger og værelser m.v. til ferie- og fritidsformål. Tilsynet udføres af Team Sommerhusloven. TUFF-værktøjet muliggør, at tilsynsmedarbejderne nemt og effektivt kan indhente oplysninger, der er relevante for oplysningen af tilsynssager, og det giver samtidig mulighed for automatisk generering af dokumenter og breve.

### 3.3 Forventet og maksimal værdi

Den forventede værdi for hele kontraktperioden inkl. optioner er i alt 37,5 mio. kr. eksklusive moms, hvilket også er den godkendt budgetramme.

Den maksimale værdi for kontraktperioden inkl. optioner er 45 mio. kr. eksklusive moms. Overskridelse af den forventede kontraktværdi på 37,5 mio. kr. eksklusive moms kræver, at der foreligger en skriftlig godkendelse heraf fra såvel Kunden som Plan- og Landdistriktsstyrelsens direktion.

## 4 Det samlede miniudbudsmateriale

Det samlede miniudbudsmateriale består af følgende dokumenter med bilag (dokumenter markeret med * er dokumenter som tilbudsgiver skal udarbejde/udfylde ved afgivelse af tilbud):

- Miniudbudsbetingelser
- Persondataunderretning*
- Leverancekontrakt DA 1
- Bilag 1 Behovsopgørelse
    - Bilag 1.0.1 Antal incidents- og fejl
    - Bilag 1.1 Løsningsbeskrivelse*
    - Bilag 1.2 Kravmatrix*
    - Bilag 1A Systembeskrivelse
    - Bilag 1B Identificerede videreudviklingsopgaver
- Bilag 2 Tidsplan
    - Bilag 2.1 Leverandørens tidsplan*
    - Bilag 2.2 Grafisk fremstilling af tidsplanen *
- Bilag 3 Organisation
    - Bilag 3.1 Leverandørens organisation *
    - Bilag 3.2 CV’er*
    - Bilag 3.3 Samarbejdsmatrix*
    - Bilag 3.4 Allokeringsmatrix **- UDGÅR**
- Bilag 4 Priser*
- Bilag 5 Krav til rapportering
- Bilag 6 Service Level Agreement
- Bilag 7 Databehandleraftale*

## 5 Tilgængelighed af materiale

Det samlede miniudbudsmateriale er tilgængeligt i kundens udbudssystem, Digitale udbud (herefter benævnt ”udbudssystemet”), [www.digitaleudbud.dk](http:/www.digitaleudbud.dk) , fra tidspunktet for miniudbuddets igangsættelse.

Al kommunikation mellem tilbudsgiver og kunden skal ske gennem udbudssystemet. Det er ligeledes obligatorisk at anvende udbudssystemet ved aflevering af tilbud. Kunden vil således se bort fra spørgsmål og tilbud, der modtages ad anden vej.

## 6 Tidsplan for miniudbuddet

Udbuddet forventes at blive gennemført i overensstemmelse med nedenstående tidsplan.

De nedenfor anførte frister regnes ved døgnets udgang, medmindre andet fremgår eksplicit.

| Aktivitet                                                                                      | Tidspunkt/frist        |
|------------------------------------------------------------------------------------------------|------------------------|
| Igangsættelse af miniudbud                                                                     | 17.09.2025             |
| Informationsmøde                                                                               | 06.10.2025             |
| Frist for indsendelse af spørgsmål til miniudbuddet                                            | 20.10.2025             |
| Absolut frist for besvarelse af spørgsmål og udsendelse evt. ændringer af miniudbudsmaterialet | 22.10.2025             |
| Tilbudsfrist                                                                                   | 29.10.2025 ; kl. 12.00 |

## 7 Tilbudsfrist

Tilbud skal være afleveret i udbudssystemet inden tilbudsfristens udløb jf. ovenstående tidspunkt anført i tidsplanen i punkt 5.

Tilbud modtaget efter ovennævnte tidspunkt vil ikke kunne tages i betragtning af kunden.

## 8 Informationsmøde

Der vil blive afholdt individuelle informationsmøder med de enkelte potentielle tilbudsgivere i forbindelse med miniudbuddet.

Informationsmøderne vil finde sted ved fysisk deltagelse mandag den 6. oktober 2025 hos Erhvervsstyrelsen på Langelinie Allé 17 2100 København Ø.

Informationsmøderne vil blive afholdt efter følgende tidsplan:

- Netcompany	kl. 09:00-09:45
- CGI   	kl. 10:15-11:00
- Nine  	kl. 12:00-12:45
- Deloitte	kl. 13:15-14:00

På informationsmøderne vil der være en kort præsentation af produktenheden samt nedslag i udbudsmaterialet. Derudover vil tilbudsgiver have mulighed for at stille spørgsmål.

Efter afholdelse af informationsmøderne vil der blive udsendt én samlet meddelelse til alle potentielle tilbudsgivere med de spørgsmål og svar, der måtte være blevet stillet. Der vil ikke blive udsendt referater af de enkelte informationsmøder.

Tilmelding

Tilkendegivelse om deltagelse skal foregå via udbudssystemets beskedmodul senest deltagelse onsdag den 1. oktober 2025, kl. 12:00 med angivelse af deltagernavne og e-mailadresser.

## 9 Spørgsmål til miniudbudsmaterialet

Det er meget vigtigt at tilbudsgiver ikke tager forbehold i sit tilbud, da det kan risikere at medføre, at tilbuddet bliver ukonditionsmæssigt. Tilbudsgiver opfordres derfor i stedet til at søge eventuelle uklarheder og usikkerheder afklaret ved at stille skriftlige spørgsmål til miniudbudsmaterialet.

Alle spørgsmål skal stilles i beskedmodulet i udbudssystemet.

Ved udformning af spørgsmål bør det tages i betragtning, at disse skal kunne offentliggøres af kunden over for alle potentielle tilbudsgivere. Tilbudsgiver opfordres derfor til at formulere spørgsmål, så spørgsmålet i anonymiseret form umiddelbart kan offentliggøres af kunden i udbudssystemet sammen med kundens svar.

Tilbudsgiver opfordres også til at inddele spørgsmålene i mindre dele, for dermed ikke at have flere spørgsmål i ét spørgsmål.

Kunden besvarer de indkomne spørgsmål ved løbende offentliggørelse af spørgsmål og svar i udbudssystemet.

Alle spørgsmål, der modtages inden den i punkt 5 anførte frist, kan påregnes besvaret.

Det er tilbudsgivers eget ansvar at holde sig ajour med miniudbudsmaterialet i udbudssystemet.

Tekniske spørgsmål omkring brugen af udbudssystemet skal stilles til supporten: [dksupport@eu-supply.com](mailto:dksupport@eu-supply.com) eller pr. telefon på +45 70 20 80 14.

## 10 Evaluering af tilbuddet

## 11 Tildelingskriterium

Kunden vil identificere det økonomisk mest fordelagtige tilbud på grundlag af tildelingskriteriet ”bedste forhold mellem pris og kvalitet”, idet der gøres brug af følgende underkriterier:

| Underkriterier       |   Vægt i % |
|----------------------|------------|
| Konsulenter          |         40 |
| Kvalitet i løsningen |         25 |
| Pris                 |         25 |
| Organisation         |         10 |

Underkriterierne og de forhold, der vil blive tillagt betydning ved evalueringen, er nærmere beskrevet nedenfor under punkt 10.

## 12 Evalueringsmodel

Kunden vil indgå kontrakt med den tilbudsgiver, der har afgivet tilbud med det bedste forhold mellem pris og kvalitet ud fra de fastlagte underkriterier og evalueringsmetoden som beskrevet nedenfor.

Alle konditionsmæssige tilbud vil blive evalueret i forhold til tildelingskriteriet på baggrund af nedenstående evalueringsmodel.

### 12.1 Pointskala

Underkriterierne vurderes på en absolut pointskala fra 0 til 100, hvor de tildelte point i den samlede evaluering bliver ganget med vægtningen af underkriteriet.

Underkriteriet ”Pris” evalueres efter den i punkt 10.4 anførte prismodel. Der afrundes til nærmeste hele tal i evalueringen af alle de vægtede delkriterier.

Delkriterierne til de kvalitative underkriterier ”Konsulenter”, ”Kvalitet i løsningen” og ”Organisation” evalueres efter nedenstående prosavurderinger, hvor 0 point tildeles (konditionsmæssige) tilbud uden opfyldelse af delkriteriet, og 100 point tildeles tilbud med fremragende opfyldelse af delkriteriet. De af pointskalaen angivne point afspejler alene pejlemærker på denne skala. Der kan således tildeles et hvilket som helst point i hele tal mellem 0 og 100.  Summen af de vægtede point afrundet til nærmeste hele tal for hvert delkriterium udgør herefter den samlede pointscore for underkriteriet.

De samlede point for underkriterierne ”Konsulenter”, ”Kvalitet i løsningen” og ”Organisation” indgår med deres respektive vægte afrundet til nærmeste hele tal til et samlet point for tilbuddet.

| Verbal begrundelse	                                                    |   Point |
|------------------------------------------------------------------------|---------|
| Fremragende opfyldelse af kriteriet                                    |     100 |
| Yderst tilfredsstillende opfyldelse af kriteriet                       |      90 |
| Meget tilfredsstillende opfyldelse af kriteriet                        |      80 |
| Tilfredsstillende opfyldelse af kriteriet, lidt over middel            |      70 |
| Tilfredsstillende opfyldelse af kriteriet                              |      60 |
| Ikke helt tilfredsstillende opfyldelse af kriteriet                    |      50 |
| Mindre tilfredsstillende opfyldelse af kriteriet                       |      40 |
| Mindre tilfredsstillende og ikke tilstrækkelig opfyldelse af kriteriet |      30 |
| Ikke tilfredsstillende opfyldelse af kriteriet                         |      20 |
| Helt utilfredsstillende opfyldelse af kriteriet                        |      10 |
| Ingen opfyldelse af kriteriet                                          |       0 |

### 12.2 Underkriterium ”Konsulenter”

Ved vurderingen af underkriteriet ”Konsulenter” vil kunden lægge vægt på følgende delkriterier:

| Konsulenter   | Konsulenter           | Konsulenter                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                  | Konsulenter                                                |
|---------------|-----------------------|----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|------------------------------------------------------------|
| Vægtning      | Delkriterier          | Måleparametre                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                | Bedømmelsesgrundlag                                        |
| 70%           | Individuel bedømmelse | De tilbudte konsulenters individuelle kompetencer og kvalifikationer i forhold til de roller, de tiltænkes at udfylde. Dette er en dybdebetragtning i forhold til de enkelte tilbudte konsulenter.  Såfremt der tilbydes konsulenter i anden kategori end efterspurgt, skal dette begrundes i bilag 3.1. Det vil ikke trække ned i bedømmelsen, såfremt tilbudsgiver kan begrunde afvigelsen tilfredsstillende.  Ved vurdering af hver enkelt tilbudt konsulent, vil der blive lagt vægt på:  At konsulenten har tekniske kompetencer fra tilsvarende projekter hos sammenlignelige kunder At konsulenten har erfaring med de anvendte teknologier (se Bilag 1 Behovsopgørelse). Særligt: Grails Oracle databaser At konsulenten har erfaring med agile udviklingsmetoder  Ved vurdering af rollen som tech lead vil der blive lagt særlig vægt på: At konsulenten har allround erfaring med frontend og backend udvikling. Dette kan f.eks. være hhv. erfaring med hjemmesider med brugerinteraktion og beregningsopgaver. At konsulenten har erfaring som tech lead.  Ved vurdering af rollen som Udvikler 1 (Beregningsekspert) vil der blive lagt særlig vægt på: At konsulenten har erfaring med beregningstung back-end udvikling  Ved vurdering af rollen som tester vil der blive lagt særlig vægt på: At konsulenten har erfaring med test af beregningstung backend-udvikling.  At konsulenten har erfaring med automatiseret test, regressionstest og browsertest. At konsulenten har erfaring med frontend- og backend-testning. | Delkriteriets bedømmelsesgrundlag er CV’er samt Bilag 3.1. |
| 30%           | Samlet bedømmelse     | De samlede kvalifikationer og kompetencer som de tilbudte konsulenter besidder i forhold til den udbudte opgave. Dette er en breddebetragtning i forhold til det tilbudte hold af konsulenter, herunder hvordan konsulenterne på en relevant og hensigtsmæssig måde supplerer og komplementerer hinanden.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    | Delkriteriets bedømmelsesgrundlag er CVer samt Bilag 3.1.  |

### 12.3 Underkriterium ”Kvalitet i løsningen”

Ved vurderingen af underkriteriet ”Kvalitet i løsningen” vil kunden lægge vægt på følgende delkriterier:

| Kvalitet i løsningen   | Kvalitet i løsningen   | Kvalitet i løsningen                                                                                                                                                                                                                                                                                                                                            | Kvalitet i løsningen                                   |
|------------------------|------------------------|-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|--------------------------------------------------------|
| Vægtning               | Delkriterier           | Måleparametre                                                                                                                                                                                                                                                                                                                                                   | Bedømmelsesgrundlag                                    |
| 30 %                   | Overtagelse            | Der tillægges værdi, at tilbudsgiveren har sandsynliggjort en sikker overtagelse ved hjælp af en struktureret og velbegrundet overtagelsesplan af vedligeholdelsesansvaret for systemerne, jf. Bilag 2, punkt 3.1.                                                                                                                                              | Delkriteriets bedømmelsesgrundlag er Bilag 2.1 og 2.2. |
| 70 %                   | Casebesvarelser        | Der lægges særlig vægt på, at der gives et sammenhængende løsningsforslag, der demonstrerer god forståelse for kundens behov ved besvarelsen af de under case 1 og case 2 anførte specifikke spørgsmål: Ved besvarelsen af case 1 vægter de tre spørgsmål lige tungt. Ved besvarelsen af case 2 vægter de to første spørgsmål tungere end det sidste spørgsmål. | Delkriteriets bedømmelsesgrundlag er Bilag 1.1.        |

### 12.4 Ad. Underkriterium ”Pris”

| Pris     | Pris                                                                              | Pris           |
|----------|-----------------------------------------------------------------------------------|----------------|
| Vægtning | Delkriterier                                                                      | Måleparametre  |
| 5%       | Overtagelsesvederlag Overtagelsesvederlaget inkluderer prisen for afklaringsfasen | Bilag 4 Priser |
| 10%      | Månedligt vedligeholdelsesvederlag                                                | Bilag 4 Priser |
| 85%      | Konkret tilbudt timepris                                                          | Bilag 4 Priser |

Den samlede score for underkriteriet ”Pris” findes ved, at der udregnes en separat score på skalaen fra 0 til 100 med to decimaler for hver af delkriterierne ”Overtagelsesvederlag”, ”Månedligt vedligeholdelsesvederlag” og ”Konkret tilbudt timepris”, hvorefter disse ganges med ovenstående vægtning, afrundes til nærmeste hele tal og endeligt adderes til en samlet score i form af et helt tal på skalaen fra 0 til 100.

Evalueringsmodellen baseres alene på konditionsmæssige tilbud.

#### 12.4.1 Overtagelsesvederlag

##### 12.4.1.1 Primær evalueringsmodel

Som udgangspunkt vurderes tilbuddene på baggrund af følgende pointmodel:

- Et teoretisk tilbud med et overtagelsesvederlag på kr. 0 tildeles 100 point.
- Et teoretisk tilbud med et overtagelsesvederlag på kr. 100.000 tildeles 0 point.
- Tilbud tildeles point ved retlinjet interpolation mellem de to anførte teoretiske priser.

$$Tilbuddets point=Maksimumpoint-maksimumpoint \text{ \textbullet } \frac{tilbudt overtagelsesvederlag}{h \o jeste overtagelsesvederlag}$$

##### 12.4.1.2 Sekundær evalueringsmodel

Hvis et af de afgivne tilbud har et overtagelsesvederlag på mere end kr. 100.000, anvendes følgende sekundære evalueringsmodel:

- Et teoretisk tilbud med et overtagelsesvederlag på kr. 0 tildeles 100 point.
- Et teoretisk tilbud med et overtagelsesvederlag på kr. 150.000 tildeles 0 point.
- Tilbud tildeles point ved retlinjet interpolation mellem de to anførte teoretiske priser.

Såfremt et af de afgivne tilbud fortsat har et overtagelsesvederlag, der falder uden for det anførte teoretiske prisinterval, forhøjes dette med yderligere kr. 50.000. Dette gentages indtil alle tilbudte overtagelsesvederlag falder inden for det fastsatte teoretiske prisinterval, idet det højeste overtagelsesvederlag dog ikke kan overstige kr. 300.000.

Det bemærkes, at tilbud med et overtagelsesvederlag på mere end kr. 300.000 vil blive afvist som ukonditionsmæssige.

#### 12.4.2 Månedligt vedligeholdelsesvederlag

##### 12.4.2.1 Primær evalueringsmodel

Som udgangspunkt vurderes tilbuddene på baggrund af følgende pointmodel:

- Et teoretisk tilbud med et månedligt vedligeholdelsesvederlag på kr. 0 tildeles 100 point.
- Et teoretisk tilbud med et månedligt vedligeholdelsesvederlag på kr. 10.000 tildeles 0 point.
- Tilbud tildeles point ved retlinjet interpolation mellem de to anførte teoretiske priser.

$$Tilbuddets point=Maksimumpoint-maksimumpoint \text{ \textbullet } \frac{tilbudt m \r{a} nedligt vedl.vederlag}{h \o jeste m \r{a} nedlige vedl.vederlag}$$

##### 12.4.2.2 Sekundær evalueringsmodel

Hvis et af de afgivne tilbud har et månedligt vedligeholdelsesvederlag på mere end kr. 10.000, anvendes følgende sekundære evalueringsmodel:

- Et teoretisk tilbud med et månedligt vedligeholdelsesvederlag på kr. 0 tildeles 100 point.
- Et teoretisk tilbud med et månedligt vedligeholdelsesvederlag på kr. 12.000 tildeles 0 point.
- Tilbud tildeles point ved retlinjet interpolation mellem de to anførte teoretiske priser.

Såfremt et af de afgivne tilbud fortsat har et månedligt vedligeholdelsesvederlag, der falder uden for det anførte teoretiske prisinterval, forhøjes dette med yderligere kr. 2.000. Dette gentages indtil alle tilbudte månedlige vedligeholdelsesvederlag falder inden for det fastsatte teoretiske prisinterval, idet det højeste månedlige vedligeholdelsesvederlag dog ikke kan overstige kr. 20.000.

Det bemærkes, at tilbud med et månedligt vedligeholdelsesvederlag på mere end kr. 20.000 vil blive afvist som ukonditionsmæssige.

#### 12.4.3 Konkret tilbudt timepris

##### 12.4.3.1 Primær evalueringsmodel

Som udgangspunkt vurderes tilbuddene på baggrund af følgende relative pointmodel:

- Tilbuddet med den laveste konkret tilbudte timepris tildeles 100 point.
- En teoretisk konkret tilbudt timepris, der er 30 % højere end ovennævnte laveste konkret tilbudte timepris, sættes til 0 point.
- Øvrige tilbud tildeles point ved retlinjet interpolation mellem de to anførte timepriser.

| $Tilbuddets point=Maksimumpoint-maksimumpoint \text{ \textbullet } \frac{Z}{X }$                       | $Tilbuddets point=Maksimumpoint-maksimumpoint \text{ \textbullet } \frac{Z}{X }$   |
|--------------------------------------------------------------------------------------------------------|------------------------------------------------------------------------------------|
| $Z=\frac{ Tilbuddets konkret tilbudte timepris-laveste tilbudte timepris }{Laveste tilbudte timepris}$ | X = 30 %                                                                           |

##### 12.4.3.2 Sekundær evalueringsmodel

Hvis et af de afgivne tilbud har en konkret tilbudt timepris, der er mere end 30 % over den laveste konkret tilbudte timepris, anvendes følgende sekundære evalueringsmodel:

- Laveste konkret tilbudte timepris tildeles 100 point.
- En teoretisk tilbudt timepris, der er 40 % højere end laveste konkret tilbudte timepris, tildeles 0 point.
- Øvrige tilbud tildeles point ved retlinjet interpolation mellem de to anførte timepriser.

Såfremt et af de afgivne tilbud fortsat har en konkret tilbudt timepris, der er højere end den teoretisk tilbudte timepris, forhøjes denne med yderligere 10 %, således at den teoretisk tilbudte timepris er 50 % højere end den laveste konkret tilbudte timepris. Dette gentages indtil alle konkret tilbudte timepriser falder inden for det fastsatte teoretiske prisinterval.

Det bemærkes, at den konkret tilbudte timepris ikke må overstige den maksimaltimepris, som den enkelte tilbudsgiver har fastsat i forbindelse med afgivelse af tilbud til indgåelse af selve it-rammeaftalen.

### 12.5 Underkriterium ”Organisation”

Ved vurderingen af underkriteriet ”Organisation” vil kunden lægge vægt på følgende delkriterier:

| Organisation   | Organisation      | Organisation                                                                                                                                                                                                                                                                | Organisation                                                 |
|----------------|-------------------|-----------------------------------------------------------------------------------------------------------------------------------------------------------------------------------------------------------------------------------------------------------------------------|--------------------------------------------------------------|
| Vægtning       | Delkriterier      | Måleparametre                                                                                                                                                                                                                                                               |                                                              |
| 50%            | Samarbejde        | Der lægges ved vurderingen af dette delkriterium vægt på følgende måleparametre: i hvilken udstrækning tilbudsgivers projektgruppe har arbejdet sammen før, jf. Bilag 3.3 Samarbejdsmatrix, idet de tilbudte konsulenters tidligere samarbejde tillægges positiv betydning. | Delkriteriets bedømmelsesgrundlag er:  Bilag 3.2.n Bilag 3.3 |
| 50%            | Kundens medvirken | Der lægges ved vurderingen af dette delkriterium vægt på følgende måleparametre: At tilbudsgiveren tilfredsstillende har redegjort for deres forventning til kundens medvirken i projektet og hvordan disse forventninger spiller sammen med teamets kvalifikationer.       | Delkriteriets bedømmelsesgrundlag er: Bilag 3.1              |

## 13 Procedure

## 14 Vedståelsesfrist

Tilbud skal vedstås af tilbudsgiver i mindst tre måneder fra tilbudsfristens udløb.

Vedståelsen opretholdes uanset kundens fremsendelse af underretning om tildeling af kontrakten og ophører således ikke førend en endelig kontrakt er underskrevet.

## 15 Bonus

Der kan ikke opnås bonus i denne kontrakt.

## 16 Optioner

Der er mulighed for forlængelse af Leverancekontrakten med 2 x 12 måneder, med et varsel på minimum 30 Arbejdsdage før kontraktudløb.

## 17 Sprog

Tilbud skal afgives skriftligt og være affattet på dansk. Dog accepteres eventuelle bilag (CV’er, firmapræsentation etc.) på engelsk i det omfang de ikke findes på dansk.

Arbejdssproget er som udgangspunkt dansk i hele kontraktperioden.

## 18 Brug af decentrale ressourcer

I denne kontrakt kan der ikke anvendes decentrale ressourcer.

## 19 Formkrav til tilbudsafgivning

Det er obligatorisk, at tilbud afleveres i udbudssystemet. Tilbud, der ikke afleveres i udbudssystemet, vil blive betragtet som ikke-konditionsmæssige og vil ikke blive taget i betragtning.

Tilbudsgiver bærer ansvaret for, at det afleverede materiale er læsbart for kunden.

## 20 Udgifter til tilbudsmaterialets udarbejdelse mv.

Tilbudsgivers udgifter i forbindelse med udarbejdelse af tilbud er kunden uvedkommende. Kunden forbeholder sig ret til at beholde det indkomne materiale. De i tilbudsmaterialet indeholdte informationer er kundens ejendom.

## 21 Persondataunderretning

Som et led tilbudsafgivelsen skal tilbudsgiver indsende CV’er på den eller de medarbejder(e), som er allokeret til at løse den konkurrenceudsatte opgave.

Tilbudsgiver skal derfor udfylde dokumentet ”persondataunderretning” for at kunden kan sikre sig, at oplysningsforpligtelsen i henhold til databeskyttelseslovgivningen iagttages. Såfremt tilbudsgiver allerede har udfyldt og indsendt ”persondataunderretning” for de medarbejdere, der tilbydes til at løse opgaver under kontrakten, skal der ikke indsendes en ny udgave af persondataunderretningen.

## 22 Forbehold

Tilbudsgiverne opfordres til at afstå fra at tage forbehold, herunder standardforbehold og andre faglige forbehold.

Herudover understreger kunden, at forbehold for grundlæggende elementer medfører pligt for

kunden til at se bort fra tilbuddet.

## 23 Alternative tilbud eller sideordnede tilbud

Hver tilbudsgiver kan kun afgive ét tilbud. Der kan ikke afgives alternative tilbud eller sideordnede tilbud.

## 24 Aktindsigt

Tilbudsgiverens opmærksomhed henledes på, at dokumenterne, herunder indkomne tilbud, i nærværende miniudbud vil kunne være omfattet af reglerne om adgang til aktindsigt.

Anmodninger om aktindsigt fra andre virksomheder skal i henhold til praksis fra Klagenævnet for Udbud afhængig af omstændighederne imødekommes af den ordregivende myndighed, idet der dog typisk gennemføres en forudgående høring af den eller de virksomheder, oplysningerne vedrører.

Såfremt der er specifikke oplysninger i tilbuddet, som ud fra forretningsmæssige overvejelser ønskes undtaget fra en eventuel anmodning om aktindsigt, kan tilbudsgiver med fordel på forhånd angive dette i sit tilbud med præcisering og afgrænsning af hvilke oplysninger eller passager, der ønskes undtaget, bl.a. af hensyn til de krav til kort sagsbehandlingstid, der gælder for anmodninger om aktindsigt.

Kunden gør opmærksom på, at evalueringstekniske summer, uanset at disse måtte bestå af fx en enhedstimepris, efter kundens opfattelse ikke er at betragte som en fortrolig forretningsoplysning, og således må forventes videregivet i forbindelse med udsendelse af underretning om tildelingsbeslutning.

## 25 Underretning om resultatet

Efter gennemførelsen af evalueringen vil alle tilbudsgivere blive samtidigt og skriftligt underrettet om resultatet. Leverancekontrakten vil herefter blive indgået efter en 10 dages standstill-periode.

Kunden vil i den forbindelse sikre sig, at tilbudsgivers indsendte dokumentation for at tilbudsgiver ikke befinder sig i en udelukkelsesgrund fortsat er gyldig, eventuelt ved at bede om genfremsendelse eller fornyelse af dokumentation, eller når relevant en tro og love-erklæring på, at den allerede indsendte dokumentation fortsat er gyldig og retvisende.

Underretningen til den vindende tilbudsgiver om, at kunden har til hensigt at indgå kontrakt med denne, er ikke et juridisk bindende tilsagn om at ville indgå aftale med tilbudsgiveren.

Der er ingen juridisk bindende kontrakt eller tilsagn herom, før der foreligger en gensidigt underskrevet kontrakt mellem kunden og den vindende tilbudsgiver.

## 26 Kundens forbehold for annullation af miniudbudsforretningen

Indtil miniudbudsforretningen er afsluttet med indgåelse af en gensidigt underskrevet, endelig kontrakt, vil miniudbudsforretningen kunne annulleres af kunden, såfremt kunde finder, at der er saglig grund hertil, fx hvis der ikke indkommer kvalificerede tilbud.

## 27 Indgåelse af kontrakt

Kontrakten indgås på grundlag af miniudbudsmaterialets udkast til kontrakt inklusive bilag samt det afgivne tilbud.