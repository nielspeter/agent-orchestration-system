Leverancekontrakt

Delaftale 1 Udvikling og vedligehold

![Image](DA 1 - Leverancekontrakt Udvikling og vedligehold - PPT_artifacts/image_000000_55521adac7afd395043dc903c0a97ded363c3e298aacc2688f7ffa6d9b2f5563.png)

## 1 Underskriftsblad

**Kontraktens parter**

Mellem

Erhvervsstyrelsen,

Langelinie Allé 17

2100 København Ø

CVR-nr. 10150817

(Kunden)

Og

Leverandørens navn &amp; selskabsform

Adresse

Postnummer By

CVR-nummer

(Leverandøren)

Vedrørende

overtagelse, vedligeholdelse og videreudvikling i henhold til Delaftale 1

(Leverancekontrakten)

PLEJ/PPRAM + TUFF

Kontrakten underskrives i to originale eksemplarer, hvoraf Parterne hver modtager et eksemplar.

| For Kunden:                   | For Leverandøren:             |
|-------------------------------|-------------------------------|
| Sted: København               | Sted:                         |
| Dato (DDMMYYYY): ___/___/2025 | Dato (DDMMYYYY): ___/___/2025 |
|                               |                               |
| [Titel] [Navn]                | [Titel] [Navn]                |

[Underskriftsblad	2](.)

[Leverancekontraktens rammer	6](.)

[1	Baggrund	6](.)

[1.1	Budgetloft	6](.)

[1.2	Behandling af personoplysninger	6](.)

[2	Bilag	7](.)

[Leverancens udførelse	8](.)

[3	Leverancen udføres i Faser	8](.)

[3.1	Fase I - Afklaring	8](.)

[3.1.1	Gennemgang af plan for Fase II - Udvikling	8](.)

[3.1.2	Revideret Leverancebeskrivelse	9](.)

[3.1.3	Præcisering og operationalisering af samarbejde og metode	9](.)

[3.1.4	Godkendelse og afslutning af Fase I - Afklaring	9](.)

[3.1.5	Fastholdelse	10](.)

[3.2	Fase II – Udvikling	10](.)

[3.2.1	Agil udvikling	10](.)

[3.2.2	Opdeling i Delleverancer	10](.)

[3.2.3	Godkendelse og afslutning af Fase II – Udvikling	11](.)

[3.3	Fase III – Vedligeholdelse	11](.)

[3.3.1	Vedligeholdelse	11](.)

[3.3.2	Videreudvikling	11](.)

[3.3.3	Afslutning af Fase III – Vedligeholdelse	11](.)

[Leverancens udførelse og Parternes ansvar	12](.)

[4	Leverancens genstand	12](.)

[5	Udførelsen af Leverancen	12](.)

[6	Leveringstid	12](.)

[7	Dokumentation	12](.)

[8	Leverandørens ansvar	13](.)

[8.1	Leveranceansvar	13](.)

[8.2	Leverancer	13](.)

[8.3	Rådgivning	13](.)

[8.4	Prioritering og omprioritering	13](.)

[8.5	Styring af ressourceforbrug	14](.)

[8.6	Styring af og opfølgning på økonomi	14](.)

[8.7	Kundens interesser	14](.)

[8.8	Underretningspligt	14](.)

[9	Kundens ansvar	14](.)

[9.1	Kundens deltagelse	14](.)

[9.2	Kundens ret til at øge sin medvirken	14](.)

[9.3	Deltagelse i test og afprøvning	15](.)

[9.4	Øvrige krav til Kundens deltagelse	15](.)

[Test og prøver og Leverancens godkendelse	16](.)

[10	Test og prøver	16](.)

[10.1	Generelt	16](.)

[10.2	Prøver	16](.)

[10.2.1	Fabriksprøve	16](.)

[10.2.2	Installationsprøve	16](.)

[10.2.3	Overtagelsesprøve	16](.)

[10.2.4	Driftsprøve	16](.)

[10.3	Krav til prøvernes gennemførelse og dokumentation	17](.)

[10.4	Inddragelse af tredjepart	17](.)

[10.5	Prøveplaner	17](.)

[10.6	Rapportering og godkendelse	17](.)

[Samarbejde, rapportering og betaling	20](.)

[11	Samarbejdsorganisation	20](.)

[12	Udskiftning af medarbejdere	20](.)

[13	Rapportering	20](.)

[13.1	Løbende rapportering	20](.)

[13.2	Periodisk rapportering	20](.)

[14	Betaling	20](.)

[14.1	Generelt	20](.)

[14.2	Estimat	21](.)

[14.3	Overtagelsesvederlag	21](.)

[14.4	Månedligt vedligeholdelsesvederlag	21](.)

[Øvrige forpligtelser og forhold	22](.)

[15	Ændringshåndtering	22](.)

[16	Rettigheder	22](.)

[16.1	Kundens rettigheder	22](.)

[16.2	Leverandørens rettigheder	22](.)

[16.3	Kundens rettigheder til Leverandørens services og materiale	22](.)

[17	Fortrolighed	23](.)

[Ikrafttræden og varighed	24](.)

[18	Ikrafttræden og varighed	24](.)

[19	Opsigelse	24](.)

[19.1	Kundens udtrædelsesadgang	24](.)

[19.1.1	Udtrædelse i forbindelse med Fase I - Afklaring	24](.)

[19.1.2	Udtrædelse i forbindelse med Fase II - Udvikling	24](.)

[19.1.3	Udtrædelse i Fase III - Vedligeholdelse	25](.)

[20	Leverandørens forpligtelser ved ophør	26](.)

## Indhold

## 2 Leverancekontraktens rammer

## 3 Baggrund

Nærværende Leverancekontrakt er indgået i henhold til It-rammeaftale 2024-2028, Delaftale 1. Tildelingen til Leverandøren er sket på baggrund af et Miniudbud afholdt af Kunden.

Denne Leverancekontrakt kan omfatte følgende typer (1) udvikling, (2) udvikling, vedligeholdelse og videreudvikling eller (3) overtagelse, vedligeholdelse og videreudvikling, jf. nedenfor og i henhold til Kundens specifikationer anført i Bilag 1 Behovsopgørelse.

Denne Leverancekontrakt indeholder type (3) overtagelse, vedligeholdelse og videreudvikling.

Opgavens omfang og Leverandørens ydelser er specificeret i Bilag 1 Behovsopgørelse og omhandler i hovedtræk:

Leverancekontrakten løber 24 måneder og indeholder optioner på to gange 12 måneders forlængelse.

Opgavens omfang og Leverandørens ydelser er specificeret i Bilag 1 Behovsopgørelse og omhandler i hovedtræk at sikre fortsat vedligehold og videreudvikling af systemerne PLEJ/PPRAM og TUFF.

Følgende forhold i Leverancekontrakten skal fremhæves:

- Der kan anvendes decentrale ressourcer, jf. Rammeaftalens punkt 28: NEJ.

Rammeaftalens bestemmelser gælder for denne Leverancekontrakt, medmindre andet er specifikt anført i denne Leverancekontrakt.

### 3.1 Budgetloft

Det forventede forbrug og det maksimale budgetloft for denne Leverancekontrakt fremgår af Bilag 1 Behovsopgørelse, punkt 1.2.

### 3.2 Behandling af personoplysninger

Denne Leverancekontrakt indeholder i behandling af personoplysninger i følgende overordnede form:

Vedr. Plandata.dk (PLEJ/PPRAM)

- For høringsparter i forbindelse med offentliggørelse af planer, afgørelser og beslutninger m.v. efter planloven: Der behandles navn, e-mailadresse og evt. organisation.

Vedr. TUFF

- Navn, adresse, cpr-nummer, lejeindtægtsrelaterede oplysninger.
- Sector 9-ID (Loginprofil-ID på brugeren), krypteret cpr-nummer på person, der slås op
- Navn og e-mail på brugeren

Behandlingen af personoplysningerne sker i overensstemmelse med Bilag D Sikkerhed og Databehandling samt Bilag D.4 Skabelon for databehandleraftale.

## 4 Bilag

Denne Leverancekontrakt består foruden nærværende dokument af følgende bilag:

Bilag 1 Behovsopgørelse

Bilag 1.0.1 Antal Incidents og Fejl på IT-systemerne

Bilag 1.1 Løsningsbeskrivelse

Bilag 1.2 Kravmatrix

Bilag1A Systembeskrivelse

Bilag 1B Identificerede videreudviklingsopgaver

Bilag 2 Tidsplan

Bilag 2.1 Leverandørens tidsplan

Bilag 2.2 Grafisk fremstilling af tidsplanen

Bilag 3 Organisation

Bilag 3.1 Leverandørens organisation

Bilag 3.2 CV’er

Bilag 3.3 Samarbejdsmatrix

Bilag 3.4 Allokeringsmatrix (udgår)

Bilag 4 Priser

Bilag 5 Krav til rapportering

Bilag 6 Service Level Agreement

Bilag 7 Databehandleraftale

## 5 Leverancens udførelse

## 6 Leverancen udføres i Faser

Udførelsen af Leverancen er baseret på den metode, der er beskrevet i Bilag F Metode og udviklingsprincipper med tilhørende underbilag.

Leverancen afvikles i følgende Faser:

Fase I - Afklaring

Fase II - Udvikling

Fase III - Vedligeholdelse

Hvis Leverancekontrakten indeholder en type (1) udvikling, finder Fase III - Vedligeholdelse ikke anvendelse.

Der henvises i øvrigt til Bilag 2 Tidsplan, hvor fasernes sammenhæng og indhold er nærmere beskrevet.

### 6.1 Fase I - Afklaring

Fase I – Afklaring igangsættes umiddelbart efter underskrift af Leverancekontrakten.

Fase I - Afklaring har til formål, at Leverandøren opnår nærmere indsigt i Kundens behov, forretningsgange og it-miljø, og at Kunden opnår nærmere indsigt i Leverandørens Løsningsbeskrivelse med henblik på at kunne foretage en yderligere konkretisering af særligt Leverancens indhold og formål. Herudover gennemgås og opdateres den overordnede tidsplan i nødvendigt omfang. Hvis Leverancen angår overtagelse af et eksisterende system, gennemgås Parternes forudsætninger for overtagelsesopgaven. Endvidere klargør Parterne i relevant omfang User Stories m.v. til det første Sprint i Fase II – Udvikling (se Bilag F.1 Agil metode for detaljer).

#### 6.1.1 Gennemgang af plan for Fase II - Udvikling

Kunden har i Bilag 1 – Behovsopgørelse til den konkrete Leverance analyseret og specificeret forretningsmæssige mål og behov, samt identificeret krav og behov, som skal dækkes af Leverancen. Leverandøren har tilsvarende inden kontraktindgåelsen udarbejdet en overordnet Løsningsbeskrivelse baseret på Behovsopgørelsen, og disse dokumenter (Behovsopgørelse og Løsningsbeskrivelse sammen med Bilag 1.2 Kravmatrix) udgør ved Leverancekontraktens indgåelse tilsammen Leverancebeskrivelsen. Under Fase I – Afklaring gennemgår og tilretter Parterne i fællesskab Leverancebeskrivelsen, jf. nedenfor.

Når Leverancekontrakten angår overtagelse, vedligeholdelse og videreudvikling som anført under (3) ovenfor i pkt. 1 skal Fase II – Udvikling omhandle overtagelsesopgaven, og tilsvarende skal overtagelsesopgaven gennemgås jf. nærværende afsnit i Fase I – Afklaring.

Parterne gennemgår Leverancebeskrivelsen med henblik på at vurdere det nærmere indhold af Kundens behov, og hvorledes behovet opfyldes samt forudsætninger knyttet hertil, herunder også mere overordnede forhold, såsom: Kundens deltagelse, teststrategi, Dokumentation, evaluering og audit, persondata og privacy by design, lovgivning, særlige risici osv.

Endvidere foretages en vurdering af, om der ved en ændring i Leverancebeskrivelsen kan opnås en mere hensigtsmæssig Leverance under hensyntagen til Kundens behov og Leverandørens muligheder, herunder vurderes eventuel fordeling mellem Delleverancer.

I Fase I – Afklaring skal hver af Parterne yde en betydelig indsats, herunder deltage i analyser, workshops og demonstrationer m.v. Parterne er gensidigt forpligtet til nærmere at redegøre for indholdet af og forudsætningerne for de af Parten angivne krav/løsninger og aktivt at forholde sig til de af den anden Part angivne krav/løsninger.

På forhånd kendte videreudviklingsopgaver, jf. Bilag 1 Behovsopgørelse, punkt 4, drøftes tillige af Parterne.

#### 6.1.2 Revideret Leverancebeskrivelse

På grundlag af de ovenfor beskrevne aktiviteter skal Leverandøren fremkomme med forslag til ændring af Leverancebeskrivelsen, hvorved Leverancen nærmere beskrives.

Herudover skal Leverandøren angive, hvorledes ændringsmulighederne i Leverancebeskrivelsen vil blive tilgodeset. Leverandøren skal samtidig med forslag til revideret Leverancebeskrivelse fremlægge forslag til ændringer i Leverancekontraktens øvrige bilag, som forløbet af Fase I – Afklaring måtte give anledning til.

Forslag til revideret Leverancebeskrivelse og eventuelle øvrige ændringer til Leverancekontrakten skal godkendes af Kunden senest 10 Arbejdsdage efter modtagelsen af endeligt udkast hertil, forudsat at der heri nærmere er angivet, hvorledes krav og beskrivelser i Leverancekontrakten vil blive opfyldt, og forudsat at Kunden kan acceptere eventuelle konsekvenser for tidsplan, vederlag og andre vilkår i Leverancekontrakt.

Såfremt Kunden ikke kan godkende forslaget til revideret Leverancebeskrivelse, er denne berettiget til at udtræde af Leverancekontrakten, jf. punkt 19.1.

En substantiel fravigelse af Kundens Behovsopgørelse, herunder helt eller delvist bortfald af behov eller krav, forudsætter altid en ændringsanmodning godkendt af styregruppen.

Ændringer i den reviderede Leverancebeskrivelse af bagatelagtig karakter kan indarbejdes uden styregruppens godkendelse.

#### 6.1.3 Præcisering og operationalisering af samarbejde og metode

Dette afsnit refererer til bestemmelserne i Bilag F.1 Agil metode og Bilag 3 Organisation. Metoden og samarbejdet, herunder projektorganisation, projektstyring og -ledelse samt udviklingsprocessen, skal præciseres og operationaliseres til det konkrete projekt. Dette skal ske med udgangspunkt i Kundens og Leverandørens erfaringer, og med det formål at gøre processen så og effektiv som mulig.

#### 6.1.4 Godkendelse og afslutning af Fase I - Afklaring

Når Parterne er enige om, at aktiviteterne i Fase I – Afklaring er behørigt gennemført, indkalder Kunden til et afsluttende møde, hvor Leverandøren gennemgår de væsentligste aktiviteter og justeringer aftalt i Fase I – Afklaring. På mødet redegør Leverandøren også for Parternes væsentligste møder og aktiviteter de første 20 Arbejdsdage i Fase II - Udvikling.

Fase I – Afklaring kan formelt ikke afsluttes førend følgende er godkendt af Kunden:

1) Revideret Leverancebeskrivelse, herunder revideret opdeling i Delleverancer, med angivelse af fordeling af backlog

2) Revideret overordnet tidsplan, herunder revideret opdeling i Delleverancer, med angivelse af fordeling af backlog og de estimerede timetal ud på disse

3) Revideret detaljeret tidsplan for de to første Sprints i første Delleverance eller de første 20 Arbejdsdage af Delleverancen

4) Operationaliseret beskrivelse af samarbejde og metode

5) Revideret bilag om Kundens deltagelse jf. Bilag 3 Organisation, hvis relevant

6) Revideret vederlag for Leverancen, herunder revideret opgørelse over vederlaget, herunder fordeling af bonusbetaling

De første opgaver i Fase II - Udvikling, herunder Sprints, kan ikke formelt påbegyndes før Fase I – Afklaring er afsluttet.

#### 6.1.5 Fastholdelse

I det omfang, der ikke opnås enighed om at præcisere eller supplere det i punkt 3.1 Fase I - Afklaring nævnte, og Kunden ikke ønsker at benytte udtrædelsesadgangen, jf. punkt 19.1.1 Udtrædelse i forbindelse med Fase I - Afklaring, gælder Leverancebeskrivelsen og de øvrige dele af Kontrakten uændret.

### 6.2 Fase II – Udvikling

Fase II – Udvikling begyndes når Fase I – Afklaring er afsluttet.

Fase II – Udvikling angår i hovedtræk analyse, design, udvikling og implementering, og såfremt der er tale om en overtagelsesopgave, de tilsvarende aktiviteter fokuseret på en succesfuld overtagelse af det af Leverancen omfattet system(er), Dokumentation, mv. som defineret i Bilag 1 Behovsopgørelse.

#### 6.2.1 Agil udvikling

Parterne skal under denne Fase detailspecificere, udvikle, dokumentere og teste Leverancen i en række Sprints i henhold til den Agile Metode beskrevet i Bilag F.1 Agil metode. I forbindelse hermed skal Leverancebeskrivelsen og om nødvendigt også tidsplanen (Bilag 2 Tidsplan), risikoregisteret og emneregisteret løbende opdateres, hvilket påhviler Leverandøren. Endvidere skal Leverandøren udarbejde og løbende opdatere en detailplan for den igangværende samt de næste to Sprints, jf. Bilag 2 Tidsplan. Såfremt Leverandøren ikke mener at være i stand til at levere en sådan tidsplan på grund af Kundens forhold, skal Leverandøren oplyse dette til Kunden uden ugrundet ophold.

#### 6.2.2 Opdeling i Delleverancer

Fase II – Udvikling kan være inddelt i en eller flere Delleverancer, der igen er inddelt i Sprints. Hver Delleverance skal afsluttes med en Delleveranceprøve, jf. Bilag G Test og prøver og punkt 10, samt eventuelt efterfølgende ibrugtagning.

De enkelte Delleverancer er projektmæssigt beskrevet i Bilag 2 Tidsplan og beskrivelsen af indholdet af de enkelte Delleverancer fremgår af Bilag 1 Behovsopgørelse.

Hver Delleverance afsluttes med:

1) En Delleveranceprøve, jf. punkt 10.

2) En revideret plan for omfang, indhold og tidsplan for næste Delleverance, herunder estimeret timeantal og fordeling af resterende bonusbetalinger.

#### 6.2.3 Godkendelse og afslutning af Fase II – Udvikling

Udviklingen afsluttes ved samlet Overtagelsesprøve, jf. punkt 10.2.3, og en efterfølgende Driftsprøve, jf. punkt 10.2.4.

Hvis Leverancen angår overtagelse af et eksisterende system afsluttes Fase II – Udvikling ved et overtagelsesmøde, hvor Kunden godkender de af Leverandøren udførte aktiviteter som beskrevet i tidsplan for overtagelsesplanen, jf. Bilag 2 Tidsplan og Bilag 2.1 Leverandørens tidsplan.

### 6.3 Fase III – Vedligeholdelse

Fase III – Vedligeholdelse begyndes når Fase II – Udvikling er afsluttet.

Delvis overgang til vedligeholdelse kan alene ske, såfremt det er forudsat i Bilag 1 Behovsopgørelse, eller efter specifik skriftlig aftale mellem Parterne.

#### 6.3.1 Vedligeholdelse

Når Leverandøren har gennemført Fase II – Udvikling, herunder eventuelt i form af en overtagelsesopgave og Kunden har accepteret afslutningen af Fase II - Udvikling, har Leverandøren overtaget ansvaret for vedligeholdelsesopgaven for systemet og de øvrige ydelser beskrevet i Leverancen, og skal herefter vedligeholde Leverancen i henhold til det i Leverancebeskrivelsen fastsatte.

Leverandøren iagttager i hele Fase III - Vedligeholdelse den aftalte SLA som angivet i Bilag 6.

#### 6.3.2 Videreudvikling

Leverandøren har tillige ansvaret for at gennemføre videreudviklingen af Leverancen i henhold til ændringsanmodninger fremsat af Kunden, jf. Bilag I Skabelon for ændringsanmodning.

#### 6.3.3 Afslutning af Fase III – Vedligeholdelse

Parternes forpligtelser i henhold til Leverancekontrakten løber indtil Kunden, uanset årsag, har meddelt Leverandøren at Leverancekontrakten er ophørt. Ophørstidspunktet er dog under alle omstændigheder senest det i punkt 18 angivne tidspunkt.

## 7 Leverancens udførelse og Parternes ansvar

## 8 Leverancens genstand

Leverancens genstand er udførligt beskrevet i Leverancebeskrivelsen, hvor det også fremgår om det udviklede Programmel er Kundespecifikt Programmel eller Standardprogrammel og eventuelt Open Source Programmel.

Eventuelle licensbetingelser er udtømmende angivet i Bilag 1.1 Løsningsbeskrivelse under punkt 4.

## 9 Udførelsen af Leverancen

Begge Parter sikrer at egne ressourcer (personer, ledelse, tid, teknik osv.) er til rådighed i rette tid, sted og omfang i henhold til projektets plan, som denne kommer til udtryk i Leverancebeskrivelsen sammen med Bilag 2 Tidsplan.

Parterne har pligt til straks at underrette hinanden, hvis der under Leverancernes udførelse opstår tvivl om Leverancekontraktens forudsætninger, formål eller gennemførelse.

Medmindre andet er anført specifikt i Bilag 1 Behovsopgørelse, er arbejdssproget dansk, og Leverancen udføres af Leverandøren i Kundens lokaler i Dahlerups Pakhus, idet Kunden dog kan tillade at Leverancen delvist udføres eksternt.

Kunden kan, uden dette berettiger til justering af vederlaget, anvise et alternativt leveringssted i Storkøbenhavn.

## 10 Leveringstid

Leverandøren skal udføre opgaven, og sikre at Leverancekontrakten opfyldes i rette tid og sted i henhold til den aftalte tidsplan, Bilag 2 Tidsplan.

## 11 Dokumentation

Leverandøren skal levere den Dokumentation, der er nødvendig for, at Kunden kan anvende Leverancen under Leverancekontrakten, som angivet i Bilag E.3 Dokumentation under Rammeaftalen.

Leverandøren er forpligtet til løbende at levere og vedligeholde den Dokumentation der er fastsat i Bilag E.3 Dokumentation.

Dokumentationen skal udleveres af Leverandøren i almindeligt læsbart format på forlangende, og inden fem Arbejdsdage.

Senest fem Arbejdsdage efter Leverancekontraktens ophør, uanset årsag, skal Leverandøren levere endelig Dokumentation.

## 12 Leverandørens ansvar

### 12.1 Leveranceansvar

Leverandøren skal levere det i Leverancebeskrivelsen anførte til aftalt pris, sted, kvalitet og tid.

Det overordnede leveranceansvar og styringsansvar påhviler Leverandøren, idet Kunden dog har et medansvar for projektets gennemførelse. Kunden er således forpligtet til at deltage aktivt i projektet som beskrevet i Leverancekontrakten, jf. punkt 9.

### 12.2 Leverancer

Leverandøren skal levere ydelser, der besidder de egenskaber og opfylder de krav, der fremgår af Leverancekontrakten, herunder navnlig Bilag 1 – Behovsopgørelse, optioner samt de ændringer der aftales undervejs. Ydelserne skal være egnet til at understøtte Kundens forretningsmæssige mål og behov som de er beskrevet i Bilag 1 – Behovsopgørelse.

### 12.3 Rådgivning

Leverandøren skal som en del af sine ydelser løbende rådgive Kunden om, hvorledes Leverancens egnethed i forhold til Kundens forretningsmæssige mål behov bedst sikres, jf. Bilag 1 – Behovsopgørelse. Leverandørens rådgivning skal således sikre, at projektet løbende udmønter sig i leverancer med forretningsmæssig værdi for Kunden. Leverandøren skal herunder rådgive Kunden om ny teknologi, forhold om persondatasikkerhed eller nye løsninger, fællesoffentlige it-initiativer, arkitektur, integrationer osv. som har betydning for Leverandørens ydelser, herunder hvorledes Leverandøren kan løse Kundens behov.

Rådgivningen skal leveres proaktivt og i en form så det bedst muligt sikres, at Kunden er eller burde være opmærksom på konsekvenser og risici ved Kundens valg og fravalg, herunder dels i relation til, hvorledes Leverancebeskrivelsen kan opfyldes i efterfølgende Sprint, dels i relation til Kundens eventuelle licensaftaler.

Selvstændigt betalbar opgaver afledt af Leverandørens rådgivning aftales konkret, og bestilles af Kunden som Ændringer.

### 12.4 Prioritering og omprioritering

Leverandøren skal i sin projektledelse fokusere på de aktiviteter og etablering af den funktionalitet, der understøtter en realisering af Kundens Behovsopgørelse og Kundens eventuelle minimumskrav.

Leverandøren skal imødekomme Kundens ønsker til prioritering eller omprioritering af aktiviteter i forbindelse med opfyldelsen af Leverancekontrakten. Såfremt sådanne ønsker må forventes at medføre en væsentlig forøgelse eller reduktion af Leverandørens opgaver i udførelsen af Leverancen, skal sådanne ønsker varsles med 10 Arbejdsdage. I sådanne tilfælde skal Parterne på Leverandørens initiativ indgå en ændringsaftale, der fastlægger konsekvenserne af en sådan ændret prioritering i forhold til tidsplanen og vederlag samt andre vilkår, som sagligt kan begrundes i Kundens ændrede prioritering. Ændringshåndtering sker i henhold til punkt 15 og Bilag I Skabelon for ændringsanmodning.

### 12.5 Styring af ressourceforbrug

Leverandøren er forpligtet til at indrette projektet således, at Leverancen kan gennemføres i overensstemmelse med det i tidsplanen angivne og inden for det estimerede timeantal. Leverandøren skal i relation hertil gøre Kunden tydeligt opmærksom på forventningerne til Kundens ydelser under Leverancen. Kan Leverandøren forudse risiko for, at dette ikke kan overholde, skal Leverandøren så vidt muligt anbefale en ændret prioritering af opgaver, så det sikres, at der kan etableres en løsning inden for det estimerede timeantal og med overholdelse af de fastsatte minimumskrav til Leverancen.

Styringen af ressourceforbrug skal af Leverandøren varetages således, at (i) de aftalte milepæle, jf. Bilag 2 Tidsplan, kan overholdes, (ii) der etableres en sammenhængende Leverance, som overholder de i Leverancekontrakten beskrevne mindstekrav, og (iii) de i Leverancekontrakten anførte ressourcer er tilstrækkelige til etablering af Leverancen.

Konstaterer Leverandøren risiko for, at en aftalt milepæl ikke kan overholdes, eller eventuelt kun vil kunne overholdes ved tilføjelse af yderligere ressourcer, skal Leverandøren straks gøre Kunden opmærksom herpå og foreslå korrigerende tiltag. Korrigerende tiltag kan fx være en ændret prioritering af krav og opgaver.

### 12.6 Styring af og opfølgning på økonomi

Regler vedrørende den løbende rapportering og opfølgning på Leverancens økonomi er angivet i Bilag F Agil metode.

### 12.7 Kundens interesser

Leverandøren skal tilrettelægge udførelsen af Leverancen samt brugen af Kundens ressourcer med behørig hensyntagen til Kundens interesser, herunder Kundens behov for at kunne gennemføre sine forretningsmæssige aktiviteter uden afbrydelse.

### 12.8 Underretningspligt

Hvis Leverandøren mener, at der er risiko for forsinkelse eller for, at Leverancekontrakten i øvrigt ikke bliver behørigt opfyldt, skal Leverandøren straks give en begrundet Meddelelse til Kunden herom.

## 13 Kundens ansvar

### 13.1 Kundens deltagelse

Kunden deltager i projektets gennemførelse som forudsat i Leverancebeskrivelsen og Bilag 3 Organisation.

Herudover deltager Kunden som beskrevet i Bilag F Agil metode.

### 13.2 Kundens ret til at øge sin medvirken

Kunden er når som helst berettiget til at øge sin egen medvirken i forbindelse med Leverancekontraktens opfyldelse med et forudgående skriftligt varsel på 10 Arbejdsdage, idet Leverandørens indsats herved, i fald der er tale om Kundens overtagelse af opgaver, som Leverandøren er ansvarlig for, tilsvarende reduceres. I sådanne tilfælde skal Parterne på Leverandørens initiativ indgå en ændringsaftale, der fastlægger konsekvenserne af Kundens øgede medvirken, herunder i relation til tidsplanen, Leverandørens estimat for den resterende del af Leverancen, og de tilhørende estimerede priser, Leverandørens leveranceansvar, opfyldelse af svartider, og andre vilkår, som sagligt kan begrundes i Kundens øgede medvirken.

Kunden kan vælge at øge sin medvirken gennem tredjemand.

### 13.3 Deltagelse i test og afprøvning

Kunden skal deltage i den løbende planlægning og udførelse af test og prøver, jf. punkt 10 og navnlig Bilag G Test og prøver.

Omfanget af Kundens samt eventuel tredjemands deltagelse ved afvikling af test og prøver, herunder i hvilket omfang Kunden er forpligtet til at stille relevante data til rådighed til brug for afprøvning, er nærmere beskrevet i Bilag G Test og prøver

### 13.4 Øvrige krav til Kundens deltagelse

I Leverancebeskrivelsen er det angivet, i hvilket omfang Kunden herudover er forpligtet til at deltage i opfyldelsen af Leverancekontrakten, herunder ved at stille oplysninger, Dokumentation, lokaler, udstyr, systemer, udviklings- og testmiljø mv. til rådighed.

Leverandøren kan rådgive og anmode Kunden om at deltage i opfyldelsen af Leverancekontrakten ved at stille Standardprogrammel til rådighed for Leverancen. Leverandørens anvendelse af sådant Standardprogrammel er at sidestille med Leverandørens anvendelse af underleverandører, jf. Rammeaftalens bestemmelser om hæftelse for underleverandører.

## 14 Test og prøver og Leverancens godkendelse

## 15 Test og prøver

### 15.1 Generelt

Afprøvning i henhold til denne Leverancekontrakten, er en forudsætning for Kundens kontraktuelle godkendelse af Leverancen samt efterfølgende ændringer.

Foruden det i dette afsnit angivne, afvikles alle test og prøver i henhold Bilag G Test og prøver.

Leverandøren deltager heri i det i Bilag 1 – Behovsopgørelse fastsatte omfang.

De beskrevne prøver skal gennemføres for hver enkelt Leverance eller Delleverance, medmindre andet specifikt er aftalt.

### 15.2 Prøver

Afprøvning af en Leverance eller dele heraf sker ved en fabriksprøve, en installationsprøve, en Overtagelsesprøve og en Driftsprøve, hvilket samlet betegnes som en leveranceprøve eller en Delleveranceprøve. Først når Overtagelsesprøven for Leverancen er skriftligt godkendt af Kunden, anses Leverancen for overtaget. Tilsvarende vil en del af Leverancen først være overtaget, når der er sket en skriftlig godkendelse af Overtagelsesprøven for den pågældende del af Leverancen.

Leverandøren skal dokumentere, at fabriksprøven, installationsprøven, Overtagelsesprøven og Driftsprøven er gennemført og bestået i form af prøverapporter.

#### 15.2.1 Fabriksprøve

Leverandørens ansvar. Leverandøren skal kvalitetssikre en given leverance forud for test i Kundens it-miljø.

#### 15.2.2 Installationsprøve

Leverandørens ansvar. Formålet med installationsprøven er at konstatere, om en given leverance kan installeres, og er af en sådan kvalitet, at Overtagelses-/Driftsprøven kan igangsættes.

#### 15.2.3 Overtagelsesprøve

Leverandørens ansvar. Overtagelsesprøven består af funktionsprøve, svartids-/ og simpel sikkerhedsprøve. Formålet med Overtagelsesprøven er at konstatere om det af Leverandørens programmel er i overensstemmelse med behovsopgørelsen (funktionsprøve) om systemet kan sættes i produktion med forventning om stabil drift (svartidsprøve).

#### 15.2.4 Driftsprøve

Kundens ansvar. Formålet med Driftsprøven er at efterprøve, om systemet er stabilt i produktionsmiljøet og overholder de givne servicemål i behovsopgørelsen. Driftsprøven kan først sættes i gang når systemet er taget i brug som tiltænkt (dvs. efter en evt. lukket produktion eller produktion med en begrænset mængde brugere).

### 15.3 Krav til prøvernes gennemførelse og dokumentation

Indhold, omfang, godkendelseskriterier samt krav til dokumentation fremgår af Bilag G Test og prøver.

Alle prøver skal bestås på samme version i de angivne miljøer.

Leverandøren har ansvaret for gennemførelse af prøver i de enkelte miljøer, herunder det koordinerende ansvar, samt at sørge for at udfærdige relevante leverancer af såvel software, dokumentation, kravmatrice indeholdende sporbarhed fra behovsopgørelse, testprocedurespecifikationer/-afviklingsplaner, testcases mv.

Kunden bidrager med ressourcer til fremskaffelse af testdata, deltagelse i prøveforløb mv.

Præcisering af Kundens indsats til prøveforløb fastlægges i de enkelte Delleverancer i Fase I – Afklaring, jf. punkt 3.1.

Det er Kundens ansvar at godkende relevante leverancer, herunder Leverandørens udfærdigelse af prøveplan, prøverapporter, testprocedurespecifikationer/-afviklingsplaner m.m.

### 15.4 Inddragelse af tredjepart

I forbindelse med de enkelte prøver kan Kunden beslutte at inddrage tredjepart til at deltage i prøveforløbet. Det kunne eksempelvis være tredjepart med ansvar for systemer, der integreres med. Kunden skal forud for prøveforløbet koordinere med Leverandøren.

### 15.5 Prøveplaner

Leverandøren skal udarbejde prøveplaner for de forskellige prøver. Prøveplanen skal tage udgangspunkt i Bilag G.1 Teststrategi.

Prøveplanen skal leveres til Kundens godkendelse senest 10 Arbejdsdage før prøvens start.

Kunden skal senest fem Arbejdsdage før prøvens igangsættelse skriftligt meddele, om prøveplanen kan godkendes. Kunden har ret til at og ændre i de foreslåede testcases, såfremt de efter Kundens opfattelse ikke dækker Behovsopgørelsens fremsatte krav eller såfremt Kunden ud fra forretningsmæssig viden ønsker udbygning af testomfang. Kunden skal give besked om dette senest 5 Arbejdsdage efter modtagelsen af materiale fra Leverandøren.

Kunden skal godkende prøveplanen før igangsættelse af prøven. Godkendes en prøveplan ikke, skal Kunden skriftligt redegøre for årsagen hertil og så vidt muligt tydeligt angive, hvad der skal forbedres for at prøveplanen kan godkendes, eller evt. i rimeligt omfang selv supplere og ændre prøveplanen.

Såfremt en prøveplan ikke godkendes, skal Leverandøren snarest udarbejde en ny prøveplan, der fremsendes til Kundens godkendelse.

### 15.6 Rapportering og godkendelse

Forud for hver prøve, skal Leverandøren skriftligt redegøre for kendte Fejl, hvis der eksisterer sådanne.

Efter hver prøve skal Leverandøren udarbejde en prøverapport, der beskriver resultatet af den gennemførte prøve. Prøverapporten skal indeholde en beskrivelse af hvilke testprocedurespecifikationer/-afviklingsplaner og testcases, der er gennemført og hvilke Fejl, der måtte være fundet.

Leverandøren skal fyldestgørende dokumentere, at den gennemførte prøve er gennemført som aftalt og opfylder de for prøven opstillede formål.

Kunden er berettiget til, efter eget valg, at foretage enten stikprøvekontrol eller fuldstændig kontrol af leverandørens prøveresultater og dokumentation.

Prøverapporten skal fremsendes til Kunden senest 3 Arbejdsdage efter afslutning af prøven. For så vidt angår Driftsprøven, udarbejder Kunden prøverapporten når denne er bestået.

Det påhviler Leverandøren at rette Fejl, som Parterne var opmærksomme på, men som ikke har hindret godkendelse af prøven. Det påhviler Parterne at aftale en tidsplan herfor i forbindelse med godkendelse af prøven. Leverandøren skal over for Kunden dokumentere, at afhjælpning er sket.

Såfremt prøven ikke bestås, skal Leverandøren straks, og senest efter 5 Arbejdsdage, fremsende en tilrettet tidsplan til Kunden. Leverandøren er berettiget til at gentage denne prøve, indtil Kunden måtte hæve Leverancekontrakten helt eller delvist efter bestemmelserne herom, jf. Rammeaftalen. Gentagelse af prøven skal ske med et varsel på mindst 5 Arbejdsdage.

Leverandøren er når som helst i forløbet berettiget til at standse en prøve, såfremt godkendelseskriterierne for en prøve ikke er opfyldt, således at alle ressourcer kan anvendes på at rette Fejlen. Ved en sådan standsning betragtes prøven som ikke bestået, og Kunden har ret til at kræve hele prøven gentaget. Leverandøren skal godtgøre Kundens rimelige og sædvanlige eksterne meromkostninger ved prøvens gentagelse eller udskydelse.

Gennemgang, kommentering eller godkendelse fra Kundens side af en prøve kan ikke tages som udtryk for en ændring af de krav, der kan stilles efter Leverancekontrakten, medmindre der samtidig sker en ændring af Leverancebeskrivelsen og øvrige bilag som anført ovenfor.

Hvis Kunden godkender en Prøve med forbehold, skal Leverandøren uden unødigt ophold give meddelelse om forbeholdet kan godkendes. Såfremt forbeholdet ikke kan godkendes, skal Leverandøren redegøre for sine indvendinger.

Kunden skal påbegynde Driftsprøven senest 20 Arbejdsdage efter Overtagelsesprøven er godkendt. Sker dette ikke skal sagen eskaleres til styregruppen af Leverandøren, som træffer beslutning om Driftsprøvens afvikling.

Kunden skal med et varsel på mindst 5 Arbejdsdage give Leverandøren besked om tidspunktet for Driftsprøvens påbegyndelse.

Under Driftsprøven skal Leverandøren løbende optimere Leverancen i det omfang, det måtte være nødvendigt. Leverandøren skal være Kunden behjælpelig i forbindelse med besvarelse af Kundens spørgsmål vedrørende brug af Leverancen, herunder yde hotline service m.v., samt tage initiativ til at afhjælpe Fejl.

## 16 Samarbejde, rapportering og betaling

## 17 Samarbejdsorganisation

Parterne har aftalt den i Bilag 3 Organisation fastsatte samarbejdsorganisation inklusiv de allokerede medarbejdere som specificeret i Bilag 3.2 Leverandørens bemanding.

## 18 Udskiftning af medarbejdere

Parterne skal tilstræbe, at de medarbejdere, der er udset til at gennemføre Leverancen, ikke udskiftes unødigt og til skade for fremdrift, løsning og Leverancens planmæssige udførelse.

Ved enhver udskiftning af en medarbejder gælder Rammeaftalens bestemmelser herfor.

## 19 Rapportering

### 19.1 Løbende rapportering

Kunden skal løbende holdes orienteret om opgavens tilrettelæggelse og fremdrift. Kunden skal herunder orienteres om foreløbige resultater af større betydning.

Leverandøren har pligt til straks at underrette Kunden, såfremt der under opgavens udførelse opstår tvivl om Kontaktens forudsætninger, formål eller gennemførelse, der bringer Leverancens rettidige og korrekte udførelse i fare.

### 19.2 Periodisk rapportering

Foruden den løbende rapportering som nævnt i punkt 13.1, skal Leverandøren rapportere skriftligt hver 14. dag (eller med andet interval i henhold til aftale mellem Parterne) om alle forhold relevante for samarbejdet og Leverancens udførelse, herunder tidsforbrug specificeret på den enkelte medarbejder, aktiviteter, kvalitet, fremdrift, risici, økonomi osv.

Rapporteringen sker i henhold til den fastsatte samarbejdsmodel i Bilag 3 Organisation.

## 20 Betaling

### 20.1 Generelt

Priselementer for opgaver udført i medfør af denne Leverancekontrakten fremgår af Bilag 4 Vederlag.

I priselementerne er omfattet samtlige de med udførelse af Leverancen forbundne udgifter og omkostninger til løn, it-udstyr, licenser, kontorhold, transport, omkostninger til efteruddannelse m.v., der således ikke kan faktureres særskilt.

Ved afgivelse af tilbud på Leverancekontrakten og eventuelle senere ændringer afgiver Leverandøren et estimat på Leverancens udførelse baseret på priselementerne angivet i Bilag H Prismodeller.

Herudover kan Leverandøren alene kræve godtgørelse eller kompensation, såfremt dette udtrykkeligt er angivet i andre punkter i Leverancekontrakten eller efter konkret skriftlig aftale.

### 20.2 Estimat

Ved afgivelse af tilbud på Leverancekontrakten og eventuelle senere ændringer afgiver Leverandøren et estimat på Leverancens udførelse baseret på priselementerne angivet i Bilag 4 Vederlag.

Estimatet må ikke overskrides uden forudgående aftale med Kunden.

Estimatet skal være opdelt pr. opgave med angivelse af ressourceindsats for de allokerede medarbejdere for de pågældende måneder. Det er i enhver henseende Leverandørens ansvar, at estimatet er forsvarligt, dog under forudsætning af at Kunden har afgivet korrekte oplysninger.

Det påhviler Leverandøren løbende at foretage en revurdering af det afgivne estimat. Leverandøren skal senest den 5. i måneden fremsende en opfølgning for den forudgående måned og et revideret estimat for den resterende periode. Enhver afvigelse i op- eller nedadgående retning i forhold til det senest meddelte estimat skal begrundes.

Såfremt Kunden har bemærkninger til det reviderede estimat, skal dette uden ugrundet ophold meddeles skriftligt til Leverandøren.

Leverandøren kan ikke kræve et større Vederlag end estimeret, hvis dette skyldes omstændigheder, som Leverandøren burde have forudset ved afgivelsen af estimatet. Leverandøren har pligt til at give Kunden underretning, såfremt det må forudses, at et vederlagsestimat ikke kan forventes overholdt. Underretningen skal indeholde en nærmere redegørelse for årsagen til den forventede overskridelse og et specificeret vederlagsestimat for den resterende del af arbejdet.

### 20.3 Overtagelsesvederlag

Ved afgivelse af tilbud på Leverancekontrakten angiver Leverandøren en fast pris på overtagelsesvederlaget baseret på priselementerne angivet i Bilag 4 Vederlag.

### 20.4 Månedligt vedligeholdelsesvederlag

Ved afgivelse af tilbud på Leverancekontrakten angiver Leverandøren en fast pris på det månedlige vedligeholdelsesvederlag baseret på priselementerne angivet i Bilag 4 Vederlag.

## 21 Øvrige forpligtelser og forhold

## 22 Ændringshåndtering

Alle ændringer gennemføres på baggrund af ændringsanmodninger i henhold til processen beskrevet i Bilag I Skabelon for ændringsanmodning.

Løbende bagatelagtige justeringer i opgaverne, der ikke har konsekvenser for tidsplan, ressourcer og medarbejdere, økonomi osv. kræver ikke ændringsanmodninger, med mindre en af parterne kræver dette.

Ved større videreudviklingsopgaver, jf. Bilag H.3 punkt 4.1, i en Leverancekontrakt har Kunden ved brug af Bilag I Skabelon for ændringsanmodning ret til at indføre en fornyet Fase I – Afklaring. Afklaringsfasen skal, medmindre andet aftales, gennemføres på samme måde som det følger af punkt 3.1. Kunden har under Fase I – Afklaring adgang til at udtræde af udviklingsopgaven, som beskrevet i punkt 19.1.1 Udtrædelse i forbindelse med Fase I – Afklaring.

## 23 Rettigheder

### 23.1 Kundens rettigheder

Når Leverandøren arbejder som konsulent i Kundens systemer og til Kunden generelt, overgår samtlige rettigheder, herunder ejendomsret og ophavsret til materiale og ydelser relateret til Leverancen, til Kunden umiddelbart efter ydelserne eller materialet er præsteret. Specifikke undtagelser til dette punkt er anført i Bilag 1 – Behovsopgørelse.

Rettigheder til Programmel og er beskrevet i Rammeaftalen.

### 23.2 Leverandørens rettigheder

Leverandøren opnår en tidsbegrænset brugsret indtil opfyldelse eller ophør af Leverancekontrakten til de oplysninger og materialer m.v., som Kunden til brug for Leverancekontraktens opfyldelse måtte stille til Leverandørens rådighed. Sådanne oplysninger og materialer m.v. må, uanset om det foreligger i elektronisk eller i fysisk form, alene anvendes og kopieres i den udstrækning det er nødvendigt for opfyldelsen af Leverancekontrakten. Herudover erhverver Leverandøren ingen rettigheder hertil.

Alle oplysninger og alt materiale m.v. samt eventuelle kopier heraf skal tilbageleveres eller slettes, når Leverancekontrakten er opfyldt eller ophørt. Kunden kan kræve dokumentation for, at Leverandøren har efterlevet denne forpligtelse.

### 23.3 Kundens rettigheder til Leverandørens services og materiale

Kundens eksklusive rettigheder omfatter ikke Leverandørens data, værktøjer og koncepter (f.eks. templates, metoder, know how), som ikke er udviklet eller tilvejebragt som led i opfyldelsen af Leverancekontrakten.

Leverandøren er med respekt af sine forpligtelser bl.a. efter punkt 17 ikke afskåret fra i anden forbindelse at bruge den almindelige viden og erfaring, som Leverandøren opbygger ved løsning af opgaver under Leverancekontrakten.

Såfremt Leverandøren til udførelsen af Leverancekontrakten har anvendt data eller koncepter, som Leverandøren har rettigheder til eller har rådighed over i henhold til aftale med tredjemand, erhverver Kunden en tidsubegrænset ikke eksklusiv brugsret hertil, hvis disse data eller koncepter indgår i Leverancen. Leverandøren skal i så fald sikre Kunden den fornødne brugsret.

Såfremt Leverandøren til udførelsen af Leveringsaftalen har anvendt værktøjer, herunder it udviklingsværktøjer eller statistiske beregningsværktøjer, som Leverandøren har rettigheder til eller har rådighed over i henhold til aftale med tredjemand, erhverver Kunden en vederlagsfri tidsubegrænset ikke eksklusiv brugsret hertil, i den udstrækning Kundens udnyttelse af Leverancen ikke kan ske uden adgang til og brug af disse værktøjer. Leverandøren skal i så fald sikre Kunden den fornødne brugsret.

Kunden har også ret til at foretage ændringer i Leverandørens materiale, data, værktøjer og koncepter, som ikke er udviklet eller tilvejebragt som led i opfyldelsen af Leverancekontrakten, på enhver måde. En ændring kan fx ske ved afkortning, opdeling, tilføjelse, oversættelse eller omarbejdelse. Hvis Kunden foretager ændringer, skal det tydeligt fremgå og være med respekt for det oprindelige materiale. Leverandøren indestår ikke for ændringer foretaget af Kunden.

Kunden har ret til at lade tredjemand, der bistår Kunden, benytte Leverandørens data og koncepter på samme måde som Kunden. Tredjemand skal i givet fald iagttage en tavshedspligt svarende til Kundens.

## 24 Fortrolighed

Der gælder i Leverancekontrakten fuld fortrolighed.

Når Kunden stiller materiale, dokumenter og anden fortrolig viden til rådighed for Leverandøren, forudsættes det, at det alene er de medarbejdere der er tilknyttet Leverancekontrakten der får indsigt i Kundens fortrolige forhold. Som udgangspunkt er alt materiale som Kunden stiller til rådighed fortroligt medmindre andet udtrykkeligt bliver angivet.

## 25 Ikrafttræden og varighed

## 26 Ikrafttræden og varighed

Leverancekontrakten træder i kraft på tidspunktet for begge parters underskrift af Leverancekontrakten.

Såfremt Leverancekontrakten omfatter vedligeholdelse, løber Leverancekontrakten i 24 måneder regnet fra Fase III – Vedligeholdelse er igangsat, medmindre andet er fastsat i punkt 1. Leverancekontrakten kan forlænges med yderligere 2 gange 12 måneder med et varsel på 30 Arbejdsdage før kontraktudløb.

## 27 Opsigelse

Kunden kan opsige Leverancekontrakten i form af udtræden i henhold til punkt 19.1.

Leverancekontrakten er uopsigelig fra Leverandørens side.

### 27.1 Kundens udtrædelsesadgang

Under de nedenfor nærmere angivne vilkår har Kunden en udtrædelsesret i alle tre faser. Underretning om udtræden sker ved Meddelelse.

#### 27.1.1 Udtrædelse i forbindelse med Fase I - Afklaring

Indtil 20 Arbejdsdage efter Kundens skriftlige afvisning af Leverandørens forslag til revideret Leverancebeskrivelse, jf. punkt 3.1.2, dog senest på det i Bilag 2 Tidsplan angivne tidspunkt, har Kunden ret til at udtræde af Leverancekontrakten som helhed.

Ved sådan udtræden bortfalder begge Parters forpligtelser til videre opfyldelse af den del af Leverancekontrakten, udtrædelsen vedrører.

Materiale, såsom rapporter, skemaer og diagrammer, samt viden, der er frembragt i Fase I – Afklaring frem til ophørstidspunktet, kan Kunden efter betaling af vederlag for udtræden anvende til alternativ opfyldelse af Kundens behov. Retten omfatter tillige kodede prototyper, der er relateret til de produkter, der skulle leveres i henhold til Leverancekontrakten medmindre andet aftales.

Ved udtræden betaler Kunden et vederlag til Leverandøren. Vederlaget opgøres som;

a) Det timebaserede vederlag for anvendt tid i Fase I,

b) Dokumenterede direkte udlæg og direkte omkostninger i tilknytning til Fase I, som Leverandøren har pådraget sig, inden Leverandørens modtagelse af Kundens Meddelelse om at ville udtræde, og som ikke er dækket af Leverandørens krav på vederlag i henhold til punkt a). Udlæg kan alene refunderes såfremt omkostningen forud for udlægget er skriftligt godkendt af Kunden.

#### 27.1.2 Udtrædelse i forbindelse med Fase II - Udvikling

Indtil Kundens skriftlige godkendelse af en Delleveranceprøve for den pågældende Delleverance, kan Kunden vælge at udtræde af Leverancekontrakten for så vidt angår den konkrete Delleverance og/eller en eller flere fremtidige Delleverancer. Kundens beslutning om at udtræde skal varsles med mindst 10 Arbejdsdage.

Ved sådan udtræden bortfalder begge Parters forpligtelser til videre opfyldelse af Leverancekontrakten i relation til de(n) omfattede Delleverance(r), mens Leverandøren omvendt er forpligtet til at udføre efterfølgende og andre eventuelt aftalte ydelser, der knytter sig til allerede godkendte Delleverancer, medmindre Kunden beslutter andet. Udtræden kan også ske op til afslutning af Fasen.

Opsigelse af vedligeholdelse for sådanne Delleverancer skal ske i henhold til 19.1.3 nedenfor.

Ved udtræden betaler Kunden et vederlag til Leverandøren. Vederlaget opgøres som;

a) Det timebaserede vederlag, som Leverandøren har krav på for den del af Leverancen, som allerede er gennemført, men endnu ikke er faktureret

b) Dokumenterede direkte udlæg og direkte omkostninger i tilknytning til Leverancen, som Leverandøren har pådraget sig, inden Leverandørens modtagelse af Kundens Meddelelse om at ville udtræde, og som ikke er dækket af Leverandørens krav på vederlag i henhold til punkt a).

Leverandøren er i forbindelse med opgørelsen af punkt b) ovenfor forpligtet til at søge at begrænse udgifterne mest muligt.

Ved betaling af dette vederlag, får Kunden rettigheder til Leverancen som aftalt i Leverancekontrakten, således som Leverancen foreligger på ophørstidspunktet.

Kunden kan vælge at meddele Leverandøren, at alle forpligtelser vedrørende opgaver i opsigelsesperioden suspenderes. I så fald vil Leverandøren dog fortsat være berettiget til vederlag for det arbejde, der skulle have været udført i denne periode, dog med fradrag af eventuelle sparede omkostninger.

#### 27.1.3 Udtrædelse i Fase III - Vedligeholdelse

Kundens beslutning om at udtræde af Leverancekontraktens ydelser omfattet af Fase III – Vedligeholdelse skal varsles med mindst 40 Arbejdsdage.

Ved udtræden betaler Kunden et vederlag til Leverandøren. Vederlaget opgøres som;

a) Det timebaserede vederlag, som Leverandøren har krav på for de Ændringer, som allerede er gennemført, men endnu ikke er faktureret

b) Dokumenterede direkte udlæg og direkte omkostninger i tilknytning til Leverancen og Ændringer, som Leverandøren har pådraget sig, inden Leverandørens modtagelse af Kundens Meddelelse om at ville udtræde, og som ikke er dækket af Leverandørens krav på vederlag i henhold til punkt a).

Leverandøren er i forbindelse med opgørelsen af punkt b) ovenfor forpligtet til at søge at begrænse udgifterne mest muligt.

Ved betaling af dette vederlag, får Kunden rettigheder til Ændringer som aftalt i Leverancekontrakten, således som Ændringen foreligger på ophørstidspunktet.

Kunden kan vælge at meddele Leverandøren, at alle forpligtelser vedrørende opgaver i opsigelsesperioden suspenderes. I så fald vil Leverandøren dog fortsat være berettiget til vederlag for det arbejde, der skulle have været udført i denne periode, dog med fradrag af eventuelle sparede omkostninger.

## 28 Leverandørens forpligtelser ved ophør

Leverandøren skal i tilfælde af Leverancekontraktens hele eller delvise ophør, uanset årsagen hertil, fortsat helt eller delvist udføre Leverancen i overensstemmelse med Leverancebeskrivelsen indtil ophørstidspunktet, herunder ved loyalt at medvirke til at overdrage opgaverne omfattet af Leverancekontrakten til Kunden eller en af Kunden udpeget tredjemand.

På Kundens forlangende skal Leverandøren udarbejde og vedligeholde en ophørsplan, omfattende alle eller specifikke dele af Leverancen.

Leverandøren skal derudover levere ydelser omfattet af Leverancekontrakten indtil det tidspunkt, hvor Kundens behov kan opfyldes på anden vis, og Kunden har givet Meddelelse til Leverandøren om dette.

Leverandøren kan dog maksimalt forpligtes til at stå til rådighed i seks måneder fra ophørstidspunktet.

Leverandøren er berettiget til vederlag jf. punkt 14 for de ydelser, der fortsat leveres efter ophørstidspunktet.